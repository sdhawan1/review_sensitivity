De HTML-versie: http://www.geocities.com/Hollywood/Boulevard/8429/24.html. Wie heeft "The Fugitive" nou niet gezien?
Die weergaloze actiefilm, met Harrison Ford en Tommy Lee Jones in de hoofdrollen, was een kaskraker en Tommy Lee Jones kreeg de Oscar voor beste mannelijke bijrol.
Zulke successen schreeuwen natuurlijk om een vervolg.
En die is er nu, in de vorm van "U.S.
Marshals".
Ford doet niet meer mee, maar Wesley Snipes neemt gelukkkig z'n plaats in als vluchteling.
Mark Roberts (Wesley Snipes) en Sam Gerard (Tommy Lee Jones) lijken op het eerste gezicht niets met elkaar te maken te hebben.
Totdat Roberts, werkzaam als bestuurder van een sleepwagen, door een ongeluk in het ziekenhuis belandt en ze daar achterkomen dat hij schuldig is aan diefstal en een dubbele moord op twee agenten in New York.
Roberts ontkent heftig, maar wordt ondanks dat al snel in de boeien geslagen.
Na een succesvolle arrestatie wordt Gerard in een politievliegtuig gezet, die de gevangenen naar een gevangenis in Missouri zal brengen.
Roberts, die ook in het vliegtuig zit, wordt het doelwit van een gewapende medegevangene.
Die mist hem echter en schiet per ongeluk een gat in het vliegtuig.
Het vliegtuig stort neer en Roberts weet na de crash te ontsnappen.
Gerard voelt het al aankomen: er is weer een vluchteling.
Na wat speurwerk komt Gerard erachter dat Roberts in het echt Mark Sheridan heet, die vroeger voor de CIA werkte.
Sheridan wordt ervan verdacht twee DSS-agenten neergeschoten te hebben tijdens het verkopen van geheime documenten aan China.
Gerard krijgt de hulp van DSS-agent John Royce (Robert Downey Jr.), die de dood van z'n vrienden wil wreken.
De lange zoektocht kan beginnen.
Laat ik maar met de deur in huis vallen: "U.S.
Marshals" is lang niet zo goed als "The Fugitive".
Deze film mist de vakkundige regie van Andrew Davis en het goed geschreven verhaal van deel I. Maar dat betekent niet dat je "U.S.
Marshals" mag missen.
De film barst namelijk van de explosies, auto-achtervolgingen, vliegtuigongelukken en veel spannende situaties.
Erg vermakelijk dus.
Ook laten Jones en Snipes zich van hun beste kant zien.
Redenen genoeg om naar deze film te gaan.
Ga dus naar de bioscoop.
Koop een bioscoopkaartje voor "U.S.
Marshals".
Haal wat popcorn en cola.
Loop naar de zaal toe.
Ga daar achterover in een stoel zitten, zet je verstand op nul en kijken maar.
DÃ© manier om deze film te bekijken.
Ik geef toe, het is hersenloos vermaak.
Maar het is wel erg leuk hersenloos vermaak.
- "Scream 2" ***** http://www.geocities.com/Hollywood/Boulevard/8429/23.html - "Great Expectations" ** http://www.geocities.com/Hollywood/Boulevard/8429/22.html - "John Grisham's The Rainmaker" **** http://www.geocities.com/Hollywood/Boulevard/8429/21.html - "Fallen" *** http://www.geocities.com/Hollywood/Boulevard/8429/20.html - "Sphere" *** http://www.geocities.com/Hollywood/Boulevard/8429/19.html - "The Devil's Advocate" **** http://www.geocities.com/Hollywood/Boulevard/8429/18.html - "Mouse Hunt" *** http://www.geocities.com/Hollywood/Boulevard/8429/17.html - "The Jackal" ** http://www.geocities.com/Hollywood/Boulevard/8429/16.html - "Desperate Measures" * http://www.geocities.com/Hollywood/Boulevard/8429/15.html - "Money Talks" ** http://www.geocities.com/Hollywood/Boulevard/8429/14.html. . 
