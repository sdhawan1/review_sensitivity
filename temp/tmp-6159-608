Sommige mensen zullen het ook nooit leren.
Paul Anderson heeft al eerder de film "Mortal Kombat" gemaakt, gebaseerd op het computerspel.
Het was een onverwacht succes in de Verenigde Staten, maar bij ons belandde deze film al snel in de videotheek.
Gelukkig maar, want "Mortal Kombat" was (en is nu nog steeds) echt waardeloos.
Ondanks veel kritiek besloot hij door te gaan met z'n volgende project, waarmee hij met acteurs als Laurence Fishburne en Sam Neill kon werken.
Het resultaat is "Event Horizon", een film die zich in de ruimte afspeelt.
En tientallen liters bloed bevat.
Het ruimteschip 'Lewis & Clark' staat voor een moeilijke taak: het opsporen en terugbrengen van het ruimteschip 'Event Horizon' dat zeven jaar geleden verdween.
De bemanning, onder leiding van kapitein Miller (Laurence Fishburne), wordt in hun zoektocht bijgestaan door dr. Weir (Sam Neill).
Weir, die zelf de 'Event Horizon' ontworp, legt aan hun uit waarom dit schip zo belangrijk is.
De 'Event Horizon' blijkt het eerste ruimteschip te zijn dat sneller dan het licht kan reizen, door middel van het ruimte-tijd-continuum in tweeën te vouwen.
Eindelijk, na 56 dagen, wordt het beruchte ruimteschip ontdekt.
Het is groot, wel 2 kilometer lang.
Kapitein Miller neemt een kijkje aan boord en ontdekt dat er niemand zich op het ruimteschip bevindt.
Paniek alom dus.
De rest van de crew wordt nu ook nieuwsgierig en besluit om naar de 'Event Horizon' te gaan.
Dat konden ze maar beter niet doen, want de bemanning van de 'Event Horizon' is dood, maar het ruimteschip zelf is nog springlevend.... "Event Horizon' begint ijzersterk.
We zien de spanningen tussen de bemanningsleden hoog oplopen als dr. Weir eenmaal aan de boord van de 'Lewis & Clark' is gekomen.
Kapitein Miller is de koele kikker van de bemanning, een man die weet waar z'n grenzen liggen.
Drie fascinerende kwartieren volgen voor de bioscoopbezoekers.
Dan gaat het fout.
Net nadat regisseur Anderson de film zo spannend gemaakt heeft, trekt hij alle clichés uit de kast en probeert de horror-fans te bevredigen met tientallen liters bloed, wat dus totaal mislukt.
Het verhaal neemt dan een onverwachte wending, die net zo apart als ongeloofwaardig is.
Neem dan ook nog het gehaaste einde en je hebt een film die erg goed kon zijn.
Let wel op dat woordje 'kon'.
E-mail us at: mailto:janvanturnhout@pi.net. 'Filmpje!
' is located at http://www.geocities.com/Hollywood/Boulevard/8429/ where you can also subscribe to my mailing-list!. . 
