Met zinnen als "Get your dick back in here!
" en "Suck my dick!
" denken de meeste mensen al meteen aan een of andere porno-film.
Dat, gecombineerd met actrice Demi Moore, zou normaal gesproken voor een "Striptease"-kloon zorgen.
Niet dus.
G.I.
Jane gaat over het wel en wee van Jordan O'Neil, met verve gespeeld door Demi Moore.
O'Neil maakt deel uit van een experiment dat uit moet wijzen of vrouwen de Navy SEALS-training aankunnen.
60 % van alle deelnemers vallen af, dus haar wordt een moeilijke taak opgelegd.
Ook krijgt ze veel tegenslag te verduren van haar teamgenoten en het hoofd van de SEALS, die haar met een aparte kamer en een milde behandeling in de watten legt.
O'Neil snapt wel dat het zo niet kan lukken en dus neemt ze harde maatregelen.
Ze scheert haar hoofd kaal en gaat veel harder trainen om zo haar doel te bereiken.
Iets wat me meteen aan "G.I.
Jane" opvalt is de originaliteit.
Met zo'n titel denk je meteen aan een tegenhangster van G.I.
Joe, die op pad moet gaan om de aarde te redden.
Da's dus niet het geval.
Ridley Scott heeft er een sterke film van gemaakt en hij krijgt ook de nodige hulp van Moore, die goed gestalte geeft aan Jordan O'Neil.
Soms verliest Scott de draad met onnodige slow-motions of misselijk makende camerabewegingen, maar dat wordt meestal goed gemaakt met het verhaal.
De film is niet zo goed als ik gehoopt had (het thema ligt er nogal dik op), maar wel de moeite waard.
E-mail us at: mailto:janvanturnhout@pi.net. 'Filmpje!
' is located at http://www.geocities.com/Hollywood/Boulevard/8429/ where you can also subscribe to my mailing-list!. 
