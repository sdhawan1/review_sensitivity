Iedereen maakt wel eens een fout.
Na goede films zoals "Robocop", "Total Recall" en "Basic Instinct", ging Paul Verhoeven de mist in met "Showgirls".
Verhoeven liet het hier niet bij zitten en begon met "Starship Troopers".
Sommigen dachten dat deze film na het floppen van "Showgirls" ook gedoemd was te mislukken.
Niet dus, want Verhoeven is met deze SF-film weer helemaal terug.
In de toekomst wordt het heelal bedreigd door gigantische bugs, gevaarlijke insecten die hun vrije tijd doorbrengen met het doden van andere wezens.
Zij planten zich voort door middel van sporen en gebruiken asteroďden om zich te verspreiden in het heelal.
Talloze soldaten worden gebruikt in de strijd tegen deze bugs, zelfs scholieren die net hun studie voltooid hebben.
Een van die scholieren is Johnny Rico, gespeeld door Casper van Dien.
De enige echte reden waarom Rico het leger in wil, is om indruk te maken op z'n vriendin Carmen, gespeeld door (de bloedmooie) Denise Richards.
Carmen is gevleid, maar wordt langzamerhand toch verliefd op iemand anders.
"Starship Troopers" doet ontzettend veel aan een soap denken, met name de hoofdrolspelers lijken zo weggeplukt uit 'Melrose Place'.
Paul Verhoeven heeft de film met een grote knipoog gemaakt, wat vooral te zien is aan de geestige nieuwsberichten die de film onderbreken.
Ook de gevechtscčnes moet je niet serieus nemen, want als je dacht dat "Robocop" gewelddadig was, think again.
In "Starship Troopers" worden mensen in tweeën gehakt, doorboord, verbrand en bij een paar worden zelfs de hersenen uitgezogen.
Kortom, plezier voor het hele gezin.
Niks gecompliceerd dus, maar gewoon een vermakelijke film.
Zo kun je "Starship Troopers" het beste beschrijven.
E-mail us at: mailto:janvanturnhout@pi.net. 'Filmpje!
' is located at http://www.geocities.com/Hollywood/Boulevard/8429/ where you can also subscribe to my mailing-list!. . 
