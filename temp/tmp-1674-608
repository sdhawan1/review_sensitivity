Geregisseerd door Mimi Leder.
Geschreven door Michael Tolkin en Bruce Joel Rubin.
Speeltijd: 115 minuten.
Dat kometenfilms tegenwoordig in zijn, is duidelijk.
Na "Deep Impact" kunnen we "Armageddon" verwachten, een actiefilm die z'n weerga niet kent.
Beiden gaan over een komeet die de aarde bedreigt.
"Deep Impact" wil het serieus aanpakken, terwijl "Armageddon" puur vermaak is.
Hoe dan ook, de hele mensheid staat waarschijnlijk te popelen om deze films te kunnen zien.
Bij toeval ontdekt MSNBC-reporter Jenny Lerner (Tea Leoni) dat de Amerikaanse minister van Economie aftreedt vanwege ene 'Ellie'.
Lerner, die een schandaal ruikt, gaat op onderzoek uit.
Ze ontdekt dat het niet om een mens, maar om een E.L.E.
gaat.
E.L.E.
betekent Extinction Level Event, een gebeurtenis die zo gevaarlijk is dat het het leven op aarde bedreigt.
Al snel maakt de Amerikaanse president Tom Beck (Morgan Freeman) bekend dat er een komeet op de aarde afstormt.
Gelukkig zijn er al de nodige maatregelen genomen: er zijn tunnels aangelegd waarin iin miljoen Amerikanen kunnen schuilen en ook is er al een ruimteschip gebouwd: de Messias.
De crew van de Messias moet naar de  komeet vliegen en daar een aantal bommen plaatsen.
Zo gezegd, zo gedaan.
Helaas gaat het mis bij het plaatsen van de explosieven.
Een paar astronauten raken gewond en de bommen blijken niet krachtig genoeg te zijn, waardoor de komeet zich in tweekn opsplitst.
De crew heeft nu een groot probleem, want ze hebben niet genoeg brandstof om op de kometen te landen, de overgebleven bommen te plaatsen en weer terug naar de aarde te vliegen.
"Deep Impact" heeft heel veel te bieden.
Een goede cast (vooral Freeman en Duvall zijn in topvorm), prachtige special effects en professionele regie.
Mimi Leder weet de emotionele en actievolle scenes goed te combineren.
Helaas gaat het op het einde mis.
Zonder veel te verklappen, kan ik wel zeggen dat de film een grote anti-climax heeft.
Jammer, want 3/4 van de film kun je geslaagd noemen.. . 
